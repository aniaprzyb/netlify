---
number: "334"
date: "2025-11-17T18:00:00+01:00"
title: "Kiedy uczestnik odpływa, atakuje albo gada – trening reakcji dla prowadzących spotkania"
speakers: "Katarzyna Mydło"
lang: "pl"
sponsors: ["DXC"]
videoURL: ""
slidesURL: ""
draft: false
---

## Warsztat

To szkolenie jest dla tych, którzy niejedno spotkanie już przeżyli i nadal mają odwagę organizować kolejne.  
Zastanowimy się, co robić, gdy ktoś jawnie testuje Twoją cierpliwość – ataki, gadulstwo, scrollowanie Instagrama w pierwszym rzędzie… wszystko się zdarza.  
Nie będziemy moralizować. Będziemy ćwiczyć. W praktyce. Z żywymi ludźmi.  
Uporządkujemy to, co już robisz intuicyjnie – żeby reagować mniej emocjonalnie, a bardziej świadomie.  
Trochę też zahaczymy o spotkania online, bo tam też potrafi się dziać.

***

### Jest to spotkanie dla:

Zapraszam każdego, komu zdarza się być gospodarzem spotkań, gdzie próbujecie się czegoś nauczyć lub ustalić - w szczególności retrospektywy i wszelkiego rodzaju szkolenia.

***

## Poznaj prowadzącego:

Cześć, jestem <a href="https://www.linkedin.com/in/kmydlo/" target="_blank">Kasia</a>.

Od kilku lat wspieram zespoły zdeterminowane do zmian w podejściu do pracy. Wcześniej działałam w różnych branżach, więc wiem, że nie ma jednego idealnego rozwiązania. W pracy szczególnie cieszy mnie rozgryzanie jak działają zespoły i znajdowanie sposobów na to, żeby zostawić po sobie organizację lepszą niż ta, do której dołączyłam. Lubię uczyć się i przekazywać wiedzę, a na co dzień doceniam dynamikę i szczerość – czasem aż do bólu. Gdy nie pracuję, odpoczywam z trójką moich kotów, ceniąc sobie każdą dodatkową minutę snu.

***
